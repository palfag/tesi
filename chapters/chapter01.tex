\chapter{Introduzione}

Nel settore aziendale si è rilevato, soprattutto nell’ultimo periodo causa pandemia da COVID-19, un aumento delle minacce e un incremento del pericolo di furto di identità o di informazioni rispettivamente a carico del singolo o delle aziende.

Poiché è necessario contrastare questo tipo di minacce, oltre a prevedere i classici sistemi di protezione perimetrale come i firewall, è assolutamente necessario prevedere sistemi che impediscano alle informazioni di uscire dai sistemi aziendali: i cosiddetti sistemi di Data Loss Prevention (DLP).

Benché i firewall siano le difese perimetrali più conosciute, in grado di filtrare in base a indirizzi ip sorgente e destinazione, porte, e sul tipo di protocollo utilizzato, non sono in grado di identificare eventuali dati sensibili.

Questa tesi si concentra sullo sviluppo e l’implementazione, fino al collaudo e al Go Live di un sistema DLP in grado di identificare dati sensibili, all'interno delle email, così da prevenirne la perdita ed evitarne la diffusione.

\section{Organizzazione}

Il capitolo 1 fornirà una breve introduzione al lavoro di tirocinio, 
spiegando perché è importante prevedere sistemi di Data Loss Prevention, 
verrà anche fornita una panoramica della struttura di questa tesi.

Il capitolo 2 introdurrà gli aspetti teorici riguardo la tematica DLP e 
un'introduzione generale sul funzionamento della posta elettronica, 
in modo da comprendere al meglio i capitoli successivi.

Nel capitolo 3 verrà effettuato un confronto tra i principali prodotti presenti sul mercato, 
in modo da capire quali sono le caratteristiche fondamentali che contraddistinguono una soluzione DLP, 
sempre nel capitolo 3 verrà effettuata una piccola introduzione sul progetto sviluppato e sulle tecnologie 
utilizzate per la sua implementazione.

Il capitolo 4 affronta le fasi di analisi e disegno dell'architettura necessarie 
per la successiva implementazione della soluzione.

Il capitolo 5 è interamente incentrato su Postfix, ne descriverà il suo funzionamento, 
la sua architettura e come sarà utilizzato per soddisfare i requisiti scoperti durante la fase di analisi.

Nel capitolo 6 verrà effettuata l'installazione e configurazione di Postfix in modo che si interfacci con
il mail client utilizzato in azienda Outlook e che svolga la funzione di mail server di inoltro verso il servizio
di posta elettronica aziendale di Aruba.
Per garantire la sicurezza, il traffico viaggerà utilizzando canali di comunicazione sicuri.
Verrà inoltre effettuato lo sviluppo di alcuni filtri interni, per l'analisi del contenuto e del contesto,
attraverso l'uso di parole chiave e di espressioni regolari.
Sarà inoltre sviluppato uno script Python per l'analisi del contenuto degli allegati e successivamente verrà
integrato in Postfix. Seguità una fase di test e il rilascio del progetto. 

Infine un ultimo spazio è dedicato alle conclusioni e ai possibili sviluppi futuri.




